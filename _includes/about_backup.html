<h1>Cardboard Cabin</h1>
<h2>Bio</h2>
<p class="lead">
 Vanuit het afgelegen hutje van Cardboard Cabin, klinkt warme, dansbare folkmuziek. Intieme momenten worden afgewisseld met stevige powerfolk. Op het repertoire staan zelfgeschreven nummers: klassieke baldansen, maar ook het experiment wordt niet geschuwd. Een vrijplaats voor al wie even los wil komen van het gewoel van deze drukke wereld.
 </p>
<p class="lead">
De broers Jeroen (accordeon) en Andreas (saxen) Werbrouck verdienden hun sporen in de folkwereld als duo onder de naam <a target="_blank" href="https://vi.be/platform/katla">Katla</a> (winnaar Podium van Muziekmozaïek 2016, Boombal, Gooikoorts, Queimada, …). In september 2019 begonnen ze aan een nieuw verhaal, samen met Flor Delombaerde (<a target="_blank" href=https://www.facebook.com/Isabelleetlesjean/>Isabelle et les Jean </a>, <a target="_blank" href=http://tmouvement.be/\>‘t Mouvement </a>) op contrabas en Tim Orroi (<a target="_blank" href=https://www.facebook.com/Nitty-Gritty-104290207647653/>Nitty Gritty </a>, <a target="_blank" href=https://www.facebook.com/pg/Cirquen-fl%C3%AAxe-106122690724429\>Cirqu’en Flêxe </a>) op drums. Na maanden muziek schrijven, intensief repeteren en opnemen zijn ze klaar om de wereld in hun hut toe te laten. 
</p>